<!DOCTYPE html>

<html lang="it">

  <head>

    <meta charset="utf-8">

    <meta name="viewport" content="width=device-width, initial-scale=1, shrink-to-fit=no">

    <meta name="description" content="">

    <meta name="author" content="">

    <title>Noce360&deg;</title>

	<link href="css/bootstrap.min.css" rel="stylesheet" type="text/css">

	<link href="css/custom.css" rel="stylesheet" type="text/css">

</head>



<body>

	<div class="container master">

		<div class="row">

			<div class="col-xs-12 titles">

				<h1>LA RISERVA DI MEZZANA</h1>

				<h2>Tra piante e animali amanti dell'acqua</h2><br />

			</div>

			

			<div class="col-xs-12">

				<br />

				<p>

				<div class="imageInright img-responsive imageDis">
<img src="img/schede/riserva-umida-piano/ballerina_bianca_096.jpg" alt="Ballerina Bianca" class=" img-responsive small-img">
            
                    <p class="small dida"><em>Ballerina Bianca</em></p>   
                </div>
				
					Scendendo di quota, il fiume acquisisce sempre più portata e velocità. Ma in alcune rare aree rallenta e si allarga a formare quellle poche zone umide che ci sono ancora in Val di Sole. La maggior parte di queste aree è stata antropizzata per farne prati da sfalcio ma un'importante, anche se sottovalutata zona umida è quella della Riserva di Mezzana.<br />

					L'area comprende diverse aree come la vegetazione ripariale, il fiume vero e proprio, prati umidi simili a torbiere e boschi con alberi amanti dell'acqua (igrofili). Una caratteristica unica di questa zona è la presenza di una ventina di monumentali Pioppi bianchi (<em>Populus alba</em>), presenti in Val di Sole solo qui. Quest'area è minacciata dall'espandersi dei prati pingui ad alta concimazione che distruggono la biodiversità della zona, oltre che dalla generale trascuratezza.<br />

					Questa è la prima riserva, scendendo a valle, in cui troviamo una pianta infestante che sta violentemente occupando gli argini dei nostri fiumi, la <em>Reynoutria japonica</em>. Si tratta di una pianta molto resistente, che forma dei boschetti fittissimi alti circa 2 metri, che soffocano qualsiasi vegetazione sottostante e impediscono alla luce solare di raggiungere il suolo; inoltre le robuste radici permettono alla <em>Reynoutria japonica</em> di crescere pressoché ovunque purchè ci sia dell'acqua.<br />

					Sono talmente resistenti e tenaci da poter danneggiare gli argini dei fiumi o addirittura le fondamenta di alcune case. Sono difficilissime da estirpare e al momento possiamo solo cercare di limitare al massimo la loro diffusione. Possiamo affermare che la riserva di Mezzana ci offre un complesso di ambienti rari e preziosi, purtroppo trascurati. In particolare, possiamo trovare sia aree con acqua fluente, sia con acqua stagnante, elemento fondamentale per la riproduzione degli anfibi.<br />

					Tra le specie animali più importanti che sono state rilevate troviamo anfibi e rettili come la rana temporaria (<em>Rana temporaria</em>), la salamandra pezzata (<em>Salamandra salamandra</em>), l'orbettino (<em>Anguis fragilis</em>) e la biscia dal collare (<em>Natrix natrix</em>); oltre a diverse specie di uccelli come l'airone cenerino (<em>Ardea cinerea</em>), la cincia mora (<em>Periparus ater</em>), la cinciallegra (<em>Parus major</em>), la ballerina bianca (<em>Motacilla alba</em>) e lo sparviere (<em>Accipiter nisus</em>).

				</p>

			</div>

		</div>

	</div>

</body>

</html>

