<!DOCTYPE html>

<html lang="it">

  <head>

    <meta charset="utf-8">

    <meta name="viewport" content="width=device-width, initial-scale=1, shrink-to-fit=no">

    <meta name="description" content="">

    <meta name="author" content="">

    <title>Noce360&deg;</title>

	<link href="css/bootstrap.min.css" rel="stylesheet" type="text/css">

	<link href="css/custom.css" rel="stylesheet" type="text/css">

</head>



<body>


	<div class="container master">

		<div class="row">

			<div class="col-xs-12 titles">

				<h1>UNA SPECIE IN PERICOLO</h1>

				<h2>La Trota marmorata</h2><br />

			</div>

			

			<div class="col-xs-12">

				<br />

				<p>

					La trota marmorata (<em>Salmo trutta marmoratus</em>) è un'altra specie di notevole importanza che possiamo trovare lungo il Noce. Nelle aree umide e ripariali come l'Ontaneta di Croviana, ad esempio, trova un habitat perfetto per la sua riproduzione. È un prezioso endemismo (quindi non la troviamo in nessun altra parte del mondo) della pianura padano-veneta e della regione alpina meridionale. A causa però delle alterazioni dei corpi idrici, come la regolamentazione della portata dei fiumi e l'abbassamento del livello delle acque e della sua frequente ibridazione con la Trota fario (favorito da massicce immissioni ai fini della pesca), l'areale di distribuzione di questa specie si è ridotto drasticamente.<br />
				<img src="img/schede/porcjola/trota_marmorata_098.jpg" alt="Trota Marmorata" class="imageInright img-responsive">

					È simile alla Trota fario, dalla quale si distingue per le dimensioni maggiori (fino a 60 cm), ma soprattutto per la livrea che non presenta mai punteggiature rosse o nere ma una marmoreggiatura scura lungo dorso, fianchi e sull'opercolo. Il ventre è bianco o grigio. Come tutti i Salmonidi presenta una piccola pinna adiposa sul peduncolo caudale.<br />

					Solitaria e diurna, vive in fondali profondi con anfratti e ripari dove stabilisce il territorio di caccia a cui è fortemente legata.<br />

					Si sposta solo al momento della risalita del corso d'acqua per la riproduzione. L'alimentazione è carnivora, soprattutto invertebrati che vivono sul fondale e insetti che cadono in acqua e, più raramente, altri pesci. La riproduzione avviene tra ottobre e dicembre, prevalentemente nelle zone con acque più tranquille spesso legate alla vegetazione ripariale: infatti nella risalita del corso d'acqua la femmina cerca aree con fondali ghiaiosi, a debole corrente e scarsa profondità, dove prepara un nido in cui depone le uova. Queste, fecondate dal maschio e ricoperte di ghiaia, schiudono dopo circa due mesi.<br />

					L'allevamento in cattività di questa specie presenta numerose difficoltà ed è fatto soltanto in pochi centri specializzati: questo rende la Trota marmorata un pesce di scarso interesse commerciale.

				</p>

			</div>

		</div>

	</div>

</body>

</html>

