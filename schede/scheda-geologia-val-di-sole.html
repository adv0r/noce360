<!DOCTYPE html>

<html lang="it">

  <head>

    <meta charset="utf-8">

    <meta name="viewport" content="width=device-width, initial-scale=1, shrink-to-fit=no">

    <meta name="description" content="">

    <meta name="author" content="">

    <title>Noce360&deg;</title>

	<link href="css/bootstrap.min.css" rel="stylesheet" type="text/css">

	<link href="css/custom.css" rel="stylesheet" type="text/css">

</head>



<body>


	<div class="container master">

		<div class="row">

			<div class="col-xs-12 titles">

				<h1>GEOLOGIA IN VAL DI SOLE</h1>

				<h2>Una valle di roccia</h2><br />

			</div>

			

			<div class="col-xs-12">

				<br />

				<p>Trovare una valle che delimiti gruppi montuosi di diverse origini non è mai impresa facile. In Val di Sole siamo fortunati perché essa fa da confine a tre gruppi di origine diversa: in questo modo possiamo avere un riscontro diretto di quello di cui stiamo parlando semplicemente osservando le montagne che ci circondano.

</p>

<p>

In direzione Sud-Est troviamo la parte più settentrionale delle Dolomiti di Brenta. Esse sono composte di una roccia sedimentaria depositata nel corso di milioni di anni in un ambiente marino caldo e poco profondo. Questo ha dato alle Dolomiti di Brenta le caratteristiche stratificazioni che oggi possiamo facilmente notare.

</p>

<p>

In direzione Ovest, Sud-Ovest troviamo il gruppo montuoso Adamello-Presanella. Esso è composto di rocce magmatiche intrusive, ovvero un gigantesco ammasso di magma proveniente dagli strati del mantello superiore che è risalito fino a quasi la superficie grazie a dei movimenti convettivi. Questo blocco di magma ha bloccato la sua risalita pochi km sotto la crosta terrestre dove si è solidificato molto lentamente, dando vita ad un gigantesco batolite (ovvero una grande massa di magma solidificato), il più grande d’Europa. Questo batolite è costituito di una tipologia di granito detta Tonalite che prende il nome proprio dal Passo del Tonale.

</p>

<p>

In direzione Nord, comprendendo tutto il Parco Nazionale dello Stelvio e il gruppo Ortles-Cevedale troviamo delle rocce metamorfiche: sono rocce magmatiche o sedimentarie che subendo forti pressioni (metamorfismo regionale) e/o forti temperature (metamorfismo di contatto) subiscono trasformazioni in solido.

</p>

<p>

La linea di confine di questi gruppi montuosi coincide con una linea di faglia che delimita due grosse placche continentali: la placca africana e la placca indoeuropea. Questa linea di confine, detta Linea Insubrica parte da Cuneo ed attraversa tutto il Nord Italia passando proprio per il Passo del Tonale e percorrendo tutta la Val di Sole per poi deviare verso Nord, in direzione della Val Pusteria.</p>

				<br />

			</div>

		</div>

	</div>

</body>

</html>

