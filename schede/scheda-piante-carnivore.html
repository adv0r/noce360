<!DOCTYPE html>

<html lang="it">

  <head>

    <meta charset="utf-8">

    <meta name="viewport" content="width=device-width, initial-scale=1, shrink-to-fit=no">

    <meta name="description" content="">

    <meta name="author" content="">

    <title>Noce360&deg;</title>

	<link href="css/bootstrap.min.css" rel="stylesheet" type="text/css">

	<link href="css/custom.css" rel="stylesheet" type="text/css">

</head>



<body>

	<div class="container master">

		<div class="row">

			<div class="col-xs-12 titles">

				<h1>TI MANGIO!</h1>

				<h2>Le misteriose e affascinanti piante carnivore</h2><br />

			</div>

			

			<div class="col-xs-12">

				<br />

				<p>

					Tra tutte le meravigliose evoluzioni e i spettacolari adattamenti del mondo vegetale, quello delle piante carnivore è forse il più stupefacente. Quando mai si sarebbe pensato che una pianta potesse cacciare attivamente?<br />

					Questo comportamento è tradizionalmente legato al mondo animale e spesso e volentieri lasciamo le piante in secondo piano, classificandole come esseri statici, di un livello più basso rispetto a quello animale con cui abbiamo più familiarità. Ma non possiamo sottovalutare quello che milioni di anni di evoluzione hanno creato, ovvero degli organismi con organi diffusi su tutto il corpo, in cui ogni parte dell'organismo può fare da occhi, bocca, mani, polmoni ed orecchie. Naturalmente, stiamo proprio parlando delle piante! E le piante carnivore sono un esempio lampante di come questi organismi siano evoluti, un esempio che possiamo toccare e vedere con semplicità e che non lascia spazio ad equivoci.<br />

					In Val di Sole possiamo trovare diversi tipi di piante carnivore: alcune sono predatrici attive come la <em>Drosera rotundifolia</em>, presente nella torbiera del Passo del Tonale che cosparge le sue foglie predatrici di piccoli filamenti con alle estremità delle goccioline di una sostanza zuccherina, acida e appiccicosa che attira, imprigiona e digerisce l'insetto. A contatto delle prede così imprigionate, la pianta richiude ermeticamente le sue foglie su se stessa e grazie alla sostanza acida, ricca di pepsina, digerisce gli insetti e ridistende poi le sue foglie, pronta a catturarne altri.<br />

					Un'altra meravigliosa trappola attiva può svilupparsi anche quasi sott'acqua come quella dell'<em>Urticularia minor</em>, anch'essa presente in alcune stazioni lungo la Val di Sole. Cresce in acque stagnanti ed è dotata di caratteristiche vescichette che agiscono sia da galleggianti che da minuscole trappole: hanno una serie di piccole setole all'estremità contenenti aria e quando le setole vengono toccate, ad esempio da un piccolo crostaceo, la trappola si apre e l'animale viene risucchiato dentro la vescichetta dall'afflusso di acqua, fornendo alla pianta i composti azotati che scarseggiano nell'habitat in cui vive. Queste piante, per poter sopperire alla mancanza di sostanze azotate necessarie per la crescita, hanno trovato il modo di ricavarle direttamente dal mondo animale.

				</p>

				<br />

			</div>

		</div>

	</div>

</body>

</html>

