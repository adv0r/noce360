<!DOCTYPE html>

<html lang="it">

  <head>

    <meta charset="utf-8">

    <meta name="viewport" content="width=device-width, initial-scale=1, shrink-to-fit=no">

    <meta name="description" content="">

    <meta name="author" content="">

    <title>Noce360&deg;</title>

	<link href="css/bootstrap.min.css" rel="stylesheet" type="text/css">

	<link href="css/custom.css" rel="stylesheet" type="text/css">

</head>



<body>

	<div class="container master">

		<div class="row">

			<div class="col-xs-12 titles">

				<h1>LO SCAZZONE</h1>

				<h2>Un simpatico e raro abitante dei corsi d’acqua</h2><br />

			</div>

			

			<div class="col-xs-12">

				<br />

				<p>

					Scomparso o divenuto raro nei principali corsi d’acqua di fondovalle e nella maggior parte dei loro affluenti a causa dell’alterazione degli ambienti acquatici, nella seconda metà del XX secolo lo scazzone ha conservato popolazioni significative solamente in alcune acque di sorgente e in pochi ruscelli.<br />

					Lo scazzone (Cottus gobio) presenta un aspetto caratteristico che lo rende inconfondibile! Ha una testa molto grande (gli inglesi lo chiamano Bullhead) e appiattita, due occhi grandi e ravvicinati, pinne larghe e coda arrotondata. Due spine sono situate vicino all'apertura delle branchie. Le pinne pettorali sono sempre grandi e tenute ben aperte mentre quelle dorsali sono due, di cui la prima molto bassa, spinosa e molto più piccola della seconda.<br />
				<img src="img/schede/ontaneta/scazzone_097.jpg" alt="Scazzone" class="imageInright img-responsive">

					Non supera mai i 15 cm di lunghezza e la colorazione è sui toni del marrone o del grigio-verdastro con macchie più scure e anche le pinne presentano fasce concentriche più scure. Il suo habitat prediletto è dato dalle zone in cui la vegetazione ripariale viene periodicamente allagata dall'acqua del fiume, ha abitudini prevalentemente notturne e di giorno si rintana tra sassi e piante acquatiche. È un pesce schivo e non facile da vedere! Si alimenta prevalentemente di invertebrati, come insetti e crostacei che vivono sul fondale del fiume. La riproduzione avviene a maggio, la femmina depone le uova di colore arancione che vengono poi  protette dal maschio.<br />

					Lo scazzone è un ottimo indicatore di qualità dell'ambiente acquatico: infatti prolifera solo in acque assolutamente pulite. Purtroppo questa specie, non minacciata dall'inquinamento delle acque, lo è dalla scomparsa progressiva dei suoi habitat in seguito alla regimentazione delle acque fluviali, le continue immissioni di trote per la pesca sportiva e l'abbassarsi del livello del fiume. In passato era considerato una prelibatezza culinaria: lo troviamo nei ricettari del XVI secolo, alla corte del principe vescovo di Trento Cristoforo Madruzzo, paragonato alle lamprede e alle trote!

				</p>

			</div>

		</div>

	</div>

</body>

</html>

