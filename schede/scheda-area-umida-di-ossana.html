<!DOCTYPE html>
<html lang="it">
  <head>
    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta name="description" content="">
    <meta name="author" content="">
    <title>Noce360&deg;</title>
	<link href="css/bootstrap.min.css" rel="stylesheet" type="text/css">
	<link href="css/custom.css" rel="stylesheet" type="text/css">
</head>

<body>
	
	<div class="container master">
		<div class="row">
			<div class="col-xs-12 titles">
				<h1>LA RICCA FLORA DI BOSCO DERNIGA</h1>
				<h2>L’Area umida di Ossana</h2><br />
			</div>
			
		<div class="col-xs-12">
            <a href="http://www.valdisole.net/" target="_blank"><button type="button" class="btn btn-light"><strong>SCOPRI LA VAL DI SOLE</strong></button></a>
        </div>
			<div class="col-xs-12">
				<br />
                
                	
				
				<p class="text-justify">Appena a valle della confluenza della Vermigliana nel Noce troviamo il paese di Ossana.<br />
				A monte di esso ci addentriamo nel bosco lungo la strada che porta alla località "Derniga": poco prima troviamo un'<strong>area boscata pianeggiante</strong> ove, se siamo fortunati ed è il periodo giusto, possiamo trovare delle splendide <strong>fioriture di orchidee</strong>. Nei pressi dell'area umida, ove un tempo sorgeva un vivaio forestale, oggi è possibile visitare un interessante <strong>percorso didattico dedicato alla biodiversità della Val di Sole</strong>.<br />
				L'area è attraversata da un ruscello che forma radure umide ed ambienti simili a quelli della torbiera. La specie arborea di maggior diffusione è l'abete rosso (<em>Picea abies</em>) che minaccia di entrare prepotentemente nell'area umida, rischiando di minare il suo delicato ecosistema.<br />
				Poco più in quota troviamo un bosco di abeti bianchi (<em>Abies alba</em>), abeti rossi (<em>Picea abies</em>) e sporadici faggi (Fagus sylvatica).<br />Tra le specie erbacee di maggior valore vi sono senza dubbio le orchidee tra cui <em>Dactylorhiza maculata</em> ed <em>Epipactis helleborine</em>.<br />
				In passato, anche se è un dato privo di conferme ufficiali, è stata segnalata la presenza anche di <em>Epipactis palustris</em>, una rara orchidea rientrante nella lista rossa delle specie in via d'estinzione.
				Nella zona umida prosperano anche antiche piante come felci ed equiseti, anch'esse strettamente legate alla presenza dell'acqua.
				Le presenze faunistiche di maggior rilievo sono riscontrabili tra gli uccelli quali il pettirosso (<em>Erithacus rubecola</em>), lo scricciolo (<em>Troglodytes troglodytes</em>), l'averla piccola (<em>Lanius collurio</em>) e ben tre tipi di picchio: il picchio rosso maggiore (<em>Dendrocopos major</em>), il picchio nero (<em>Dryocopus martius</em>) e il torcicollo (<em>Jynx torquilla</em>).</p>
                <br>
<div class="imageInleft img-responsive imageDis">
                    <img src="img/schede/derniga/orchideaarchivio ni.jpg" alt="Orchidea" class=" img-responsive small-img">
                    <p class="small dida"><em>Orchidea</em></p>   
                </div>
                
                <div class="imageInleft img-responsive imageDis">
				<img src="img/schede/derniga/picchio_rosso_maggiore_069.jpg" alt="Picchio rosso maggiore" class=" img-responsive small-img">  
                    <p class="small dida"><em>Picchio rosso maggiore</em></p>   
                </div>	
            <div class="imageInleft img-responsive imageDis">
				    <img src="img/schede/derniga/scricciolo_101.jpg" alt="Scricciolo" class=" img-responsive small-img">	
				 <p class="small dida"><em>Scricciolo</em></p>
                </div>	
                
                <div class="imageInleft img-responsive imageDis">
                    <img src="img/schede/derniga/pettirosso_101.JPG" alt="Pettirosso" class=" img-responsive small-img">
                <p class="small dida"><em>Pettirosso</em></p>
                </div>	
            
                
				<br />
			</div>
		</div>
	</div>
</body>
</html>
